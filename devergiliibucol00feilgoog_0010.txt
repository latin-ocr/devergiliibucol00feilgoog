De Vergilii Bucolicon temporibus postquam quae satis
certo sciri possent Ribbeckius in Prolegomenis exposuit, tot
tamque diversae prolatae sunt opiniones ut nec quibus annis
nec quo deinceps ordine eclogae compositae sint inter doctos
eonveniat. atque omnium maxime Schaperus a prioribus dis·
sentiens totius huius quaestionis fundamenta disicere conatus
est. qui etsi paucis sententiam suam probavit, tamen ad
illam firmandam eis usus est argumentis quae diligentius
examinare non paeniteat. neque alii defuerunt qui nova
temporum indicia ex ipsis carminibus indagarent. operae igi-
tur pretium est hanc rem denuo pertractare et diiudicatis
virorum doctorum opinionibus quid nobis et de Bucolicon
annis quibus perfecta atque edita sint et de singularum
eclogarum temporibus statuendum videatur paucis exponere.

Ι.

Qui primus de Bucolicon temporibus scripsit O. Ruaeus
(in ea quam Vergilio suo a. 1675 in usum Delphini edito
praemisit poetae vita) duo haec in disputationis capite posuit:
Bucolica triennio perfecta et eclogam IV. a. 714 editam esse.
quorum illud ex veteribus grammaticis hauserat, hoc ex ipsa
ecloga ad Pollionem consulem missa.¹) his usus Bucolicon
terminis anno 713 divisis Italorum agris insigni primam et

¹) itaque vehementer ¹miror nuper Vergilii interpretem haec ita
reiecisse quasi a viro illo doctiss. ipso essent conficta (v. Schaperum
in praef. commentar. Verg. 1⁰ p. Vl).

 

