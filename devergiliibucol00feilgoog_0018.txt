.. 13

mini defuisse paulo supra grammaticum docuisse statueri-
mus (cf. etiam Przygode p. 59 sq.).

Perpoliendi vero curam retractationem, non emenda·
tionem dici solere ex loco Taciteo a Schapero allato ¹) haud
facile cognoveris, quippe qui nos doceat tollendis eis quae
pravae interpretationi materiam dederint Materni fabulam
retractari. quod cum interpretatio carminis ex legentium
rel audientium pendeat iudicio, de secundis curis quin Taci-
tus loquatur dubitari vix potest.

Contra emendandi verbum ita mihi videtur a Servio usur-
pari ut similem ei significet curam quam ab illustribus gram-
maticis in edendis veterum libris adhibitam esse subscripta
interdum codicibus verba ,legi atque emendavi‘ vel ,distinxi
emendans‘ nos docent.2 namque non minore diligentia ab
¹ eis qui scripserant libros ad edendum paratos esse, dum vita
suppeteret, verisimile est quam ab eisqui defunctorum iam
poetarum carmina edenda curarent. atque in prioribus libris
cum tali modo elaborasset Vergilius, eos publici iuris facere
non dubitavit; Aeneidem quia nondum emendaverat, in lucem
prodire vetuit (non emendavit itaque non edidit). sic recte
intellegi mihi videntur quae Servius de carminibus Vergili-
anis rettulit.

Schapero autem ne assentiamur de emendandi verbo
disserenti ipse grammaticus obstat, qui triennio scripta atque
emnedeta esse Bucolica dicat. unde, si Schaperi sequamur
interpretationem, duas Bucolicon editiones brevissimo trium
annorum spatio factas esse colligamus. id quod cum con-
sentaneum non sit neque ipsi Schapcro placuerit, perverse
eum apparet de toto Serviano loco disputasse.

¹) Tac. dial. c. 3: ,An ideo librum istum apprehendisti ut dili·
gentius retractaret et sublatis ei qna praece interpretationi materians
dederunt, emitteres (tatonem non quidem meliorem, sed tamen secu-
riorem‘.

²) v. subscriptionem Mavortii carminibus Horatianis subiectam
(ed. Bentley praet), Asterii in Mediceo codice Vergiliano (Ribbeck,
Prol. 222) necnon aliomm titulos in codicibus Persii, Lucani, Marti·
alis reperiendos, de quibus copiosissime egit Ο. dahnius in commen-
tatione de subscriptionibus antiquis (Acta soc. liter. Lips. 1851 p. 348 aql.
cf. Sueten. de grammat. et rhetor. c. 24.

 

